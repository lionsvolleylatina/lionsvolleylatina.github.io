--- 
layout: post
title: Serie C terzo successo consecutivo
image: /img/1-finale.jpg
author: Staff Lions
--- 

La Lions Volley Latina ha dettato legge tra le mura amiche. Nella quinta giornata del campionato di Serie C girone B, i ragazzi di coach Andrea Pozzi hanno superato per 3-0 la RabbitDuemila12,  centrando il terzo successo consecutivo e confermando la crescita tecnica e mentale di una squadra che sembra aver trovato piena consapevolezza dei propri mezzi.
Un avvio travolgente con i Lions che partono con ritmo e determinazione, capaci di incidere in battuta e sottorete con continuità e precisione. Il muro-difesa funziona e il primo set si trasforma presto in un monologo neroarancio dove equilibrio e concentrazione si fondono in un dominio tecnico che si chiude con un eloquente 25-16, preludio di un’altra grande serata di pallavolo.
Il gruppo di coach Pozzi torna in campo con lucidità e concretezza, imponendo un ritmo forsennato e mostrando una qualità di gioco superiore, chiude la pratica anche nel secondo set con il risultato di 25-20.
Ultimo parziale con un andamento simile al precendente, Latina è brava a rimanere avanti, con gli ospiti che in qualche frangente si avvicinano ai pontini ma la concentrazione dei padroni di casa li porta ad accelerare e a chiudere 25-19, una finale che certifica il carattere e la solidità di un gruppo sempre più compatto.
"Bravi i ragazzi dal punto di vista dell'atteggiamento - commenta Pozzi - è stata una partita ben giocata, una partita gestita come dovevamo fare, un plauso a tutta la squadra".
I Lions hanno mostrato identità, equilibrio e una crescente coesione, elementi che fanno ben sperare in vista dei prossimi impegni di campionato.
L'appuntamento è fissato per sabato prossimo sul campo di Roma Ostiense, reduce dal successo esterno contro Afrogiro Volley per 3-1. Vietato fare passi falsi perché poi in casa dei Lions il 22 novembre arriverà la capolista Appio Roma, formazione imbattuta dall'inizio del campionato.
